50 De praescriptis instrumentorum publicorum etc.

cum in papyris demoticis insertum est (cf. exemplum pag. 49).
Quae cum ita sint, non adducor, ut credam scribam papyri
demotici a Lepsio commemorati anno 89 i. e. fere triginta
annis interiectis consilio antiquam formulam adhibuisse, quae
per duos annos solum valuit. Ergo licet Lepsius papyrum
recte legerit, nihil contra nos probatum erit: mendum errore
scribae ortum esse nostro iure sumemus,

2. In papyris Graecis PariS. 5 et Leid. N nomen Φιλο-
πάτορος νέου omissum esse Lipsius et Strack rectissime ad·
notaverunt. Attamen papyrus Leidensis proprium locum
occupat, quam ob rem infra fusius de eo disputabimus, In
papyro Parisino 5 autem nomen Φιλοπάτορος νέου sine
dubio errore scribae item nunc desideratur, ut in Β. G. U.
996, ubi nemo dubitabit, quin mendum socordia scribae
ortum sit (cf. pag. 32).

Remotis his quae ferebantur exceptionibus relinquitur
nomen τοῦ Φιλοπάτορος νέου in praescriptis omnium papyro-
rum ante Ptolemaeum Beneficum scriptum exstare.

Iam de rebUS‚ quae anno llo a. Chr. gestae sunt,
commoneamus, Eupator, qui fuerat collega patris, brevi
post mortem patris et ipse interfectus est; at quamvis breve
temporis spatium regnaverit — fuit tam breve, ut apud
Eusebium et ceteros rerum scriptores in serie eorum Ptole-
maeorum, qui regnaverunt, omissus sit —-, tamen in prae-
scriptis papyrorum post patrem commemoratus est (inde ab
anno 140), quandoquidem aliquamdiu solus rex fuit et reg-
navit. Ptolemaeus νέος Φιλοπάτωρ autem iam ante patrem,
cuius collega erat, mortuus est neque ulla causa erat, cur
Aegyptii ordinem post mortem Ptolemaei Εὐεργέτου mutarent.
Patris igitur nomen filium sequebatur et index Ptolemaeorum
hoc modo finiebatur: θεοὶ Ἐπιφανεῖς - Θεὸς Φιλομήτωρ -—
Θεὸς Εὐπάτωρ —- θεὸς νέος Φιλοπάτωρ —— Θεοὶ Εὐεργέτου —- θεοὶ ’
Φιλομήτορες Σωτῆρες. Si reputaverimus regnum breve Eupa-
toris memoriae posterioris aetatis elapsam esse, illam seriem
magnam offensionem habuisse facile intellegemus, Nam

duorum Ptolemaeorum, quorum uterque patris collega fuerat

