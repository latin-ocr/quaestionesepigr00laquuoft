32 De praescriptis instrumentorum publicorum etc,

λισσα Κλεοπάτρα ἡ ἀδελφὴ καὶ βασίλισσα Κλεοπάτρα ἡ γυνή,,

θεοὶ Εὐεργέται, Ἀφροδίτῃ. ,

Quodsi tunc temporis Cleopatra II cum Ptolemaeo VIII
matrimonio iuncta erat, Philometor, prior maritUS, uxore
privatus erat, ita ut in praescriptis post annum 145 a. Chr. n.
exspectemus numerum singularem Φιλομήτορος pro numero
plurali, qui antea in usu erat. Neque exspectatio nos
frustratur3 nam in omnibus fere papyris nominatur unicus
Philometor neque Philometores (cf. exempla a Strackio Ath.
Mitt. XX pag. 343 sqq. collata, quibus nonnulla addenda
sunt, quae infra enumerabo). Duae tantum exceptiones adhuc
mihi innotuerunt: ‚ ’

1. papyr. Berol. demot. Nr. 3098 (Spiegelberg¹{> pag. 11)
scriptus anno 137736 (non anno 147, ut ex errato typo-
graphico legitur in editione Berolinensi).

2. papyr. Tebt. I 6, 18 scriptus anno 140s‘39, ubi editores
rectissime adnotaverunt: ‘the plural is incorrect‚ since
Cleopatra II was included in the θεοὶ Εὐεργεταΰ.
Quorum errorum causa haec mihi esse videtur. Scribae

papyrorum usque ad annum 145 semper numero plurali

(Φιλομητορων) utebantur. Qui si vel neglegebant vel ignora-

bant post mortem Philometoris in indice Ptolemaeorum con-

secratorum eius uxorem cum altero marito iunctam esse,
perfacile fieri potuit, ut numerum pluralem conservarent.

Eiusmodi errores scribarum haud¹ ita raro deprehenduntur3

quorum, cum postea saepius mentio facienda sit, iam hic

nonnulla exempla proferam.

Atque duos imprimis errores in praescriptis papyrorum
obvios discernendos esse censeo: ¹

a) errores qui sola socordia scribarum orti sunt: e. g.
Β. G. U. 996, 4 (anno 107s6: καὶ Θεῶν Ἐπιφανῶν καὶ Θεοῦ Εὐπά-
τορος καὶ Θεοῦ Φιλομήτορος νέου καὶ Θεοῦ Εὐεργέτου. Quis est

 

¹) Dcmotische Papyrus aus dem koniglichen Museum zu Berlin; heraus-
gegeben von der Generalverwaltung mit erlauterndem Texte von W. Spiegelberg‚
Leipzig und Berlin 1902.

