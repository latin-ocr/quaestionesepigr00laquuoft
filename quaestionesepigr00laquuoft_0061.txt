De fuga Ptolemaei Philometoris. 53

interfecisse« (Livius 1. S. 1.) Cum autem Orosius eodem
modO, quo auctor periocharum Livianarum et Valerius
Maximus epitoma Livii usus sit¹), cuius narratio testimonio
Diodori et Iustini firmatur, sine dubio Orosius errore per-
ductus necem filii eis sceleribus addidit, quae Ptolemaeus VIII
ante fugam commisit, quamquam re vera filius in exilio
demum interfectus est.

Nihilo minus Orosii narratio maximi momenti est,
'quippe qua fuga regis certo anno (130 a. Chr.) tribuatur,
unde Niese (Geschichte der griechischen und makedonischen
Staaten 111 pag. 270 adn. 2), qui Orosii testimonium cum
frgm. 6 libri XXXIII Diodori coniunxit, recte collegit, auc-
torem, quo Livius usus est, fugam regis olymp. 162, 2=131s30
·· a. Chr. tribuisse 2); qui annus plane respondet quadragesimo
anno regis Ptolemaei VIII. Rerum scriptores igitur docent
40. anno regni Ptolemaeum Cyprum fugisse. Videamus quid

ex papyris colligendum sit.
⁷ , ‚In Tebt. pap. I, 72 vs, 45, qui exhibet tabulas publicas

ῃ censoriaS, annus tricesimus nonus significatur: ἔτος τῆς

ἀμειξίας, quem annum separari posse ab anno fugae regis
editores papyri (pag. 554) recte negaverunt. Accedit, quod
epistula scripta mense Choiach quadragesimi anni Ptole-
maei VIII (Revillout, melanges 2953 Strack, Dynastie pag. 46
adn. 33 cf. Tebt. Pap.I pag. 553 adn. 1) docet tum ἐν Ἑρμώνθει
res iam non fuisse restitutaS, quamquam ex eadem epistula
apparet in aliis Aegypti regionibus seditionem finitam fuisse.
Tumultus igitur, qui initium cepit ab anno tricesimo nono,
ineunte quadragesimo anno paulatim ita compressus est,
ut post mensem Choiach iam nulla exstarent vestigia per-
turbationis rerum. Cum hac rerum conditione optime con-

¹) Cf. Schanz, Geschichte d. rom. Litt. II, 1, 258.

²) Imprimis Nissen in praeclaro illo libro, qui est de fontibus Livii,
demonstravit Livium libris Polybii, qui ex annis olympiadum res enarravit, usum
persaepe ea, quae iam anno praecedente sacta sunt, anno consulis posterioris
tribuisse, neglecta differentia, quae erat inter Romanum annum magistratuum et
Graecum annum olympiadum (cf. Weissenborn, Einleitung zu Livius pag. 53).

