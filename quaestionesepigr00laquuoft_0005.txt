‘ff

PRAEFATIQ

, Edentibus nobis has quaestioneS, quae nisi quod omnes
pertinent ad epistulaS‚ quas reges sive Syriae sive Aegypti ΙΠ
et II saeculo a. Chr. n. scripserunt, nullo modo inter se
Cohaerent, perpauca praemonenda sunt. Quamquam enim
initio in animo erat omnes epistulas regias huius aetatis
'colligere et recensere, ut dictione accuratius examinata
ostenderem, quo modo sermo in alio regno usitatus depen-
deret a formulis, quae in alio valebant, tamen paulo post
intellexi nondum in eo esse, ut in ipsum 'sermonem et for-
mulas epistularum inquiramus; eae enim quaestiones, quas
priusquam ad hanc de formulis nos accingamuS, profligatas

“ esse necesse est -— eas dico, quae sunt de temporibus singu-

larum epistularum —— adeo absolutae non sunt, ut in diver-
sissimas partes iudicia virorum doctorum de plurimarum
epistularum aetate discedant; neque id mirum: magna enim
pars et inscriptionum et papyrorum, quibus edicta regia
conservata sunt, quavis certi et definiti temporis nota caret;
quare in tanta nominum Seleucidarum et Ptolemaeorum
aequabilitate non semel, sed saepius accidit, ut ne de auctore
quidem epistulae constet. Quae cum ita sint, ceteris in aliud
tempus aliamque occasionem reiectis id quod prius opus
esse cognovi, primum nunc tractare constitui; agam igitur
imprimis de auctoribus et aetate epistularum quarumdam
maxime memorabilium.

Atque in prima parte de petitionibus incolarum Aegypti
disputabimus et epistulam regis sacerdotibus τοῦ Χνούβω Νεβιήβ
scriptam (Athen. Mitt. XX, 1895 pag. 327 Ξ Dittenberger, in-
script. orient. I, 168) nonnullis locis supplebimus, Hanc
commentationem secuntur nonnullae quaestiunculae de prae-

