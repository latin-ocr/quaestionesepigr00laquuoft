48 De praescriptis instrumentorum publicorum etc.

deinde loco motum nonnullis annis interiectis fortasse
Cyprum missum esse (Strack Dynastie pag. 37). Cuius modi
mutationes rerum minime miraberiS‚ si quae Ptolemaeo VIII
regnante facta sunt reputaveris,

Si Ptolemaeo VI Philometore regnante series Ptole-
maeorum in praescriptis hoc modo finitur: Εὐπάτωρ-Φιλομή,
τορες, ea praescriptorum lex vel norma observata est, ex qua
rex primarius in fine nominatur, collega paenultimo loco ¹).
Sin filius patri superstes fuit, usus sermonis praescriptorum
postulat, ut filius post patrem mortuum nominetur, quia
mortuo patre filius regnavit: hinc ordo Φιλομήτωρ-Εὐπάτωρ.
Ergo duplex illa formula, a qua disputatio nostra profecta
est, hanc habet explicationem. Eupator solus per breve
temporis spatium regnavit, quamquam iam septem anniS,
antequam regnum iniit, inter Ptolemaeos consecratos recep*
tus erat: haec inter causas fuisse videtur, cur Aegyptii et
ordinem Εὐπάτορος-Φιλομητορων, in quo regnum Eupatoris
neglectum est, et ordinem Φιλομήτορων-Εὐπάτορος, in quo
ratio regni habetur, adhibuerint. At haec accurata formula
post annum 140 usque ad annum 116 campum obtinet. ’

Quaeritur, cur anno 116 denuo ordo nominum mutatus
sit. Quinquagesimo anno regni Ptolemaeus VIII Euergetes II
filium Φιλοπάτορα νέον socium regni facit (Strack pag. 177
sqq.) 2>; rex primarius in fine indicis nominatur, collega
paenultimo loco: Φιλοπάτωρ νέος-Εὐεργέτης. Sed quamquam
Ptolemaeus Eupat0r‚ qui per magnum temporis spatium
socius regni fuit, aliquamdiu solus regnavit post mortem
patris, tamen Ptolemaeus νὲος Φιλοπάτωρ numquam ne per
minimum quidem temporis spatium rex primarius fuit‚·‘ita-
que nulla causa erat, cur posterioribus temporibus ordo
mutaretur. Re vera in omnibus fere papyris invenitur ordo:
Φιλοπάτωρ νέος - Εὐεργέτης e. g. Grenfell et Hunt I, 25 scriptus

¹) Quod nisi ita se haberet, iam Ptolemaeo Vl regnante Φιλομήτορες
ante Εὐπάτορα nominati essent.

2) Cf. Niese‚ Gr. Gesch. III, 266, n. 4, qui et ipse fatetur Straekiiopinio-
nem de Ptolemaeo Neo Philopatore sibi esse probatam.

